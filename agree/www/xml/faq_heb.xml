<root>
  <title > שאלות נפוצות</title>

  <row>
    <question name="faq">מהי  Agree Online?</question>
    <answer name="faq">Agree Online היא רשת חברתית המסייעת לצדדים למחלוקת ליישב אותה בהסכמה, בדרך מהירה, ידידותית, דיסקרטית ובחינם. כאן, הצדדים מחליטים על הדרך הנכונה לפתרון המחלוקת בהובלת מנחה ובסיוע של יועצים מהקהל. היועצים מציעים לצדדים פתרונות אפשריים למחלוקת ומדרגים אותם. הצדדים חופשיים לבחור, מבין ההצעות, פתרונות שנראים להם מתאימים ומנהלים, על בסיסם, משא ומתן עד למציאת הפתרון המוסכם.</answer>
    <!--<question_down name="faq">האם Agree Online אובייקטיבית?</question_down>-->
    <!--<answer_down name="faq">תשובה ראשונה לשאלה למטה</answer_down>-->
    <!--<question_down name="faq">האם ב Agree Online מחליטים מי צודק?</question_down>-->
    <!--<answer_down name="faq">תשובה שניה לשאלה למטה</answer_down>-->
    <!--<question_down name="faq">האם הצדדים יכולים להיות מיוצבים ע"י עורכי דין?</question_down>-->
    <!--<answer_down name="faq">תשובה שלישית לשאלה למטה</answer_down>-->
  </row>
  <row>
    <question name="faq">מה התפקיד של היועצים ?</question>
    <answer name="faq">Agree Online מבוססת על הרעיון שלכל מחלוקת יכול להימצא פתרון יצירתי, שתואם את האינטרסים של הצדדים ויכול להביא לרווח הדדי שלהם (או למנוע מהם הפסד). כדי לסייע לצדדים למצוא את הפתרון הזה, אנחנו מגייסים יועצים מהקהל המציעים פתרונות אפשריים ומדרגים אותם. היועצים שאנחנו מחפשים הם אנשים יצירתיים שמוצאים אתגר בסיוע לפתרונן של מחלוקות באמצעות הצעת פתרונות יצירתיים. </answer>
  </row>
  <row>
    <question name="faq">מה התפקיד של המנחה ?</question>
    <answer name="faq">המנחים הם אנשים ניטרליים לחלוטין, שמסייעים לצדדים לברר את האינטרסים שלהם, לגשר על הפערים ביניהם ולהוביל אותם לגיבוש פתרון מוסכם למחלוקת. למנחים אין אינטרס כלשהו במחלוקת והם אינם יכולים לכפות על הצדדים דבר. בעתיד הקרוב, Agree Online תהיה מבוססת על מנחים מהקהל, שיעברו אצלנו הכשרה קצרה אונליין. עם זאת, בשלב הנוכחי, המנחים הם מטעמנו והם בעלי רקע רלוונטי בתחום יישוב הסכסוכים.</answer>
  </row>
  <row>
    <question name="faq">במה Agree Online שונה מבית משפט ?</question>
    <answer name="faq">Agree Online מנסה להשיג תוצאה חכמה והוגנת, שאיננה מבוססת על ניתוח משפטי, אלא על האינטרסים והבעיות האמיתיות של הצדדים. ב- Agree Online אין דיון (או החלטה) בשאלה מי "צודק" ומי "לא צודק". אין גם טיעונים "משפטיים" או ראיות.  אצלנו הפתרון צריך להיות מוסכם על שני הצדדים ולצדדים יש שליטה מלאה בהליך ובתוצאותיו. בהתאם לכן, גם מימוש הפתרון שעליו הסכימו הצדדים תלוי, כמובן, בהסכמתם וברצונם.</answer>
  </row>
  <row>
    <question name="faq">איך מתחילים ?</question>
    <answer name="faq">אם יש לך מחלוקת וברצונך ליישב אותה, השלב הראשון הוא להירשם ב- Agree Online. כדי ליישב את המחלוקת בעזרתנו נדרשת הסכמה של הצד השני. אנחנו נשלח לצד השני הזמנה לנהל את ההליך ב- Agree Online. כאשר תתקבל ההסכמה, תוכלו להתחיל מיד ביישוב המחלוקת. אם קיבלת הזמנה, העובדה שמישהו הזמין אותך ל- Agree Online אינה נותנת לצד המזמין שום יתרון. המערכת היא שוויונית לחלוטין.</answer>
  </row>
  <row>
    <question name="faq">איך מספרים את "סיפור המחלוקת" ?</question>
    <answer name="faq">"סיפור המחלוקת" הוא שלב מכין לתהליך יישוב המחלוקת שבו שני הצדדים מספרים, בקצרה, למנחה (ולא לקהל) את הסיפור שלהם. בשלב זה, תוך כדי תהליך הרישום, מספר כל אחד מהצדדים מה קרה, למה לדעתו זה קרה ואיך הוא היה רוצה שהמחלוקת תיפתר. זה עדיין אינו השלב שבו מציגים את המחלוקת בפני הקהל לצורך קבלת הצעות פתרון. המשמעות היא שחוץ מהצד השני והמנחה אף אחד לא יראה את מה שכתבת בשלב זה.</answer>
  </row>
  <row>
    <question name="faq">איך מתנהל המשא ומתן ? </question>
    <answer name="faq">כל התקשורת בין המנחה והצדדים מתקיימת באמצעות צ'אט, שאינו חשוף לקהל. התקשורת בצ'אט לא מחייבת נוכחות online של שני הצדדים באותו זמן. לאורך כל ההליך, הצדדים יכולים להציג גם את הרגשות שלהם. למנחה יש אפשרות לדבר עם הצדדים בנפרד. זוהי תקשורת סודית והמנחה לא יעביר את תוכנה לצד השני (או לקהל) ללא אישור מפורש. הצדדים יכולים לקבוע, בהסכמה ביניהם, זמן מוגדר ליישוב המחלוקת. </answer>
  </row>
  <row>
    <question name="faq">איך מקבלים פתרונות מהקהל ?</question>
    <answer name="faq">כדי לקבל הצעות לפתרון המחלוקת, המנחה מתאר לקהל את המחלוקת בצורה ניטרלית והצדדים מוסיפים את התייחסותם (בשמות בדויים). על בסיס תיאור זה, היועצים מציעים פתרונות אפשריים למחלוקת ומדרגים אותם. ההצעות שמקבלות את הדירוג הגבוה ביותר עולות לראש הרשימה. התכלית של סיעור המוחות עם היועצים היא להעשיר את הצדדים ברעיונות לפתרון המחלוקת, אך הם אינם מחויבים לקבל את הפתרונות האלו.</answer>
  </row>
  <row>
    <question name="faq">איך מגיעים להסכם ?</question>
    <answer name="faq">לאחר קבלת הפתרונות מהקהל, הצדדים בוחרים (כל אחד, בנפרד) את ההצעה שאותה הם רואים  כדרך הנכונה לפתרון המחלוקת. לאחר מכן, הם מנהלים משא ומתן, על בסיס ההצעות שהם בחרו, בהובלת המנחה. כשמתגבש פתרון מוסכם, המנחה מנסח אותו והצדדים מאשרים אותו בלחיצת יד וירטואלית. הצדדים יכולים להפסיק את ההליך בכל עת ודבר לא מחייב אותם עד להסכמה האחרונה.</answer>
  </row>
  <row>
    <question name="faq">איך ניתן לצבור נקודות ?</question>
    <answer name="faq">כל היועצים שמשתתפים בתהליך ישוב המחלוקת מקבלים "נקודות", על פי מידת התרומה הישירה שלהם לפתרון המחלוקת. הנקודות מחושבות לפי נוסחה הכוללת את כמות ההצבעות שלהם ומספר הפתרונות שהציעו (כולל ניקוד גבוה לפתרונות שנבחרו לשמש בסיס לדיון ולהסכמה של הצדדים). הציון במחלוקת ספציפית מצטרף לדירוג הכללי של כל יועץ. לפי מספר הנקודות הכולל נקבעת הזכאות של היועצים ל"עיטור": מאזניים, פאה או פטיש.</answer>
  </row>
</root>